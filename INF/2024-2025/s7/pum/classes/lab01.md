## Programowanie urządzeń mobilnych

### Praca projektowa

Należy zaplanować prace, zaprojektować, zaimplementować i wdrożyć aplikację mobilną wedle tematu wybranego przez
prowadzącego.
Warunki zaliczenia kształtują się następująco:

- stworzenie aplikacji mobilnej powiązane jest merytorycznie z zajęciami **Projekt zespołowy**, gdzie studenci muszą
  zaplanować prace,
  zaprojektować, zaimplementować i wdrożyć system; w ramach tego projektu, zbudowana ma zostać aplikacja mobilna, która
  będzie konsumować API udostępnione przez system;
- projekt jest wykonywany w tych samych grupach, co na zajęciach **Projekt zespołowy**;
- skład grup oraz link do publicznego repozytorium lub repozytoriów projektu powinny zostać zdefiniowane na początku
  semestru i być zgłoszone prowadzącemu zajęcia najpóźniej
  do drugich zajęć; w razie niedotrzymania terminu, grupa otrzyma modyfikator $-0.5$ do oceny końcowej za projekt;
- część projektowa związana z aplikacją mobilną powinna być zrealizowana w natywnym języku programowania dla platformy
  mobilnej (Java lub Kotlin dla **Androida**, Swift dla **iOS**, Flutter, Ionic, React Native, Xamarin dla obu
  platform);
- w połowie semestru, maksymalnie do 7-8 zajęć w planie studiów, prace związane z programowaniem aplikacji mobilnej
  powinny być rozpoczęte; w razie niedotrzymania terminu, grupa otrzyma modyfikator $-0.5$ do oceny końcowej za projekt;
- ocena końcowa będzie zależna od ilości i jakości zrealizowanych funkcjonalności, poniżej tabela ocen za procent
  zrealizowanych funkcjonalności zgodnie z OPZ:

  | Procent zrealizowanych funkcjonalności | Ocena   |
  |----------------------------------------|---------|
  | 0-49%                                  | **2**   |
  | 50-59%                                 | **3**   |
  | 60-69%                                 | **3.5** |
  | 70-79%                                 | **4**   |
  | 80-89%                                 | **4.5** |
  | 90-100%                                | **5**   |

### Sprawozdanie

Należy opracować sprawozdanie z pracy projektowej. Warunki zaliczenia kształtują się następująco:

- zgodnie z ogólnoprzyjętymi standardami naukowymi, część opisowa sprawozdania jest skonstruowane w technologii $\LaTeX$
  i oddane w formacie PDF;
- sprawozdanie jest dostarczone najpóźniej w dniu oddania całego projektu w formie elektronicznej (najlepiej dodane do
  repozytorium);
- sprawozdanie zawiera jako rozdziały lub sekcje:
    - opis przedmiotu zamówienia dostarczony przez prowadzącego,
    - opis technologiczny zaproponowanego rozwiązania,
    - instrukcję lokalnego i zdalnego uruchomienia systemu,
    - wnioski z pracy projektowej - co udało się zrealizować, co nie, co można by było zrobić lepiej.
- brak sprawozdania skutkuje obniżeniem oceny końcowej za projekt o $-1$.
